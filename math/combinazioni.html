<!DOCTYPE="HTML5">
<html>
    <head>
        <meta charset="utf-8">
        <title>Combinazioni</title>
    </head>
    <body>
        <h1>L'arte del contare</h1>
        <p>
            Il calcolo combinatorio è una branca della matematica che si occupa
            di contare in quanti modi si possono ordinare, raggruppare,
            degli oggetti secondo regole prestabilite. Se la domanda che ti poni
            è "in quanti modi posso disporre [...]", oppure "quanti sono [...]"
            allora molto probabilmente la risposta è nel calcolo combinatorio
        </p>
        <h1>Le basi</h1>
        <p>
            Cominciamo subito con un problema semplice: contare quanti sono i numeri di tre cifre.
            (Ricordandosi che la prima cifra non può essere zero). <br>
            È facile vedere almeno due modi di risolverlo. La prima è una soluzione non combinatoria.
            Sappiamo che tutti i numeri di tre cifre sono contemporaneamente maggiori o uguali a 100,
            e minori di 1000. Quindi è sufficiente contare quanti numeri ci sono fra 100 (incluso)
            e 1000 (escluso). Per farlo è sufficiente eseguire la differenza, 1000 - 100 = 900.
            quindi ci sono esattamente 900 numeri di 3 cifre. <br>
            Si può anche ragionare in modo combinatorio: consideriamo il numero di tre cifre come tre
            caselline, inizialmente vuote. Il problema allora sta chiedendo in quanti modi possono essere
            riempite con le 10 cifre, sapendo che nella prima casella non ci può essere uno zero.
            Allora inseriamo la prima cifra nella prima casella e questo possiamo farlo in 9 modi diversi.
            Dopodichè inseriamo anche la seconda cifra. Indipendentemente da come abbiamo scelto la prima è
            facile capire che nella seconda casellina possiamo inserire sempre 10 cifre (questa volta possiamo
            mettere anche lo zero). In questo caso particolare indipendentemente da come abbiamo scelto di
            riempire la prima casellina possiamo scegliere di riempire la seconda, così pure la terza.
            Si avranno quindi 10 possibilità anche per la terza casella. <br>
            Quindi per ognuno dei 9 modi di scegliere la prima casella ce ne sono 10 di scegleire la seconda.
            Esistono 9*10 = 90 modi di scegliere le prime due caselle.
            Per ognuno dei 90 modi di scegliere le prime due caselle esistono sempre 10 modi di scegliere la terza.
            Esistono allora 90*10 = 900 modi di riempire le tre caselle. Poichè le tre caselle riempite rappresentano
            sempre uno ed un solo numero di tre cifre (ed a seconda di come vengono riempite li rappresentano tutti)
            possiamo concludere come prima che esistono 900 numeri di tre cifre <br>
        </p>
    </body>
</html>